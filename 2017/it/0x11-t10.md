# T10 OWASP Top 10 Application Security Risks – 2017

| Risk | Description | 
| -- | -- |
| A1:2017-Injection | Le falle di injection, come SQL, NoSQL, OS, e LDAP injection, si verificano quando dati non affidabili vengono inviati ad una parte che li interpreta come parte di un comando o di una query. I dati ostili di un attaccante possono ingannare l'interprete ed eseguire comandi non attesi o permettere di accedere a dati senza le dovute autorizzazioni.|
| A2:2017-Broken Authentication | Le funzioni delle applicazioni collegate alla autenticazione ed alla gestione delle sessioni sono spesso implementate in modo non corretto, permettendo ad un attaccante di compromettere le password, chiavi, o token di sessione, o sfruttare altre falle di implementazione per assumere in modo temporaneo o permanente l'identità di altri utenti. |
| A3:2017-Sensitive Data Exposure | Molte applicazioni web ed API non proteggono come dovrebbero i dati sensibili, come quelli finanziari, di salute, ed informazioni identificative personali. Gli attaccanti possono rubare o modificare tali dati scarsamente protetti per condurre frodi con carte di credito, furto di identità, o altri crimini. I dati sensibili possono essere compromessi senza ulteriore protezione, come la crittografia a riposo o in transito, e richiedono speciali precauzioni quando vengono scambiati con il browser. |
| A4:2017-XML External Entities (XXE) | Molti processori XML datati o scarsamente configurati valutano i riferimenti alle entità esterne nei documenti XML. Le entità esterne possono essere usate per scoprire documenti interni mediante l'uso di gestori di URI file, condivisioni di file interni, port scanning interni, esecuzione remota di codice, e attacchi denial of service. |
| A5:2017-Broken Access Control | Le restrizioni su cosa possono fare gli utenti autenticati spesso non vengono applicate. Gli attaccanti possono sfruttare queste falle per accedere a funzionalità o dati non autorizzati, come l'accesso ad account di altri, la visualizzazione di file sensibili, la modifica di dati di altri utenti, la variazione dei permessi, etc. |
| A6:2017-Security Misconfiguration | L'errata configurazione della sicurezza è il problema più comune. Questo è comunemente il risultato di configurazioni predefinite non sicure, configurazioni incomplete o ad hoc, archiviazione cloud aperta, intestazioni HTTP mal configurate e messaggi di errore dettagliati contenenti informazioni sensibili. Non solo tutti i sistemi operativi, i framework, le librerie e le applicazioni devono essere configurati in modo sicuro, ma devono essere aggiornati/patchati in modo tempestivo. |
| A7:2017-Cross-Site Scripting (XSS) | Le falle XSS accadono ognivolta che una applicazione include dati non sicuri in una nuova pagina web senza una appropriata fase di validazione e di escaping, o in caso di aggiornamenti ad una pagina web con dati forniti dall'utente usando una API del browser che può creare HTML o JavaScript. L'XSS permette agli attaccanti di eseguire script nel browser della vittima che consentono l'hijack delle sessioni utente, il deface dei siti, o il redirect dell'utente verso siti malevoli. |
| A8:2017-Insecure Deserialization | La deserializzazione non sicura spesso porta all'esecuzione remota di codice. Anche se falle della deserializzazione non dovessero comportare l'esecuzione remota di codice, esse possono essere usate per effettuare attacchi, inclusi attacchi replay, injection, e priviledge escalation. |
| A9:2017-Using Components with Known Vulnerabilities | Componenti, come librerie, framework, e altri moduli software, vengono eseguiti con i privilegi dell'applicazione. Se viene sfruttato un componente vulnerabile, un attacco può causare serie perdite di dati o l'appropriazione del server. Le applicazioni e le API che usano componenti con vulnerabilità note possono minare le difese delle applicazioni e permettere vari attacchi ed incidenti. |
| A10:2017-Insufficient Logging & Monitoring| La registrazione e il monitoraggio insufficienti, unitamente all'integrazione mancante o una inefficace risposta agli incidenti, consentono agli aggressori di attaccare ulteriormente i sistemi, mantenere la persistenza, ruotare su più sistemi e manomettere, estrarre o distruggere i dati. La maggior parte degli studi sulle violazioni mostra che il tempo per rilevare una violazione è superiore a 200 giorni, in genere rilevato da parti esterne anziché da processi interni o di monitoraggio. |
